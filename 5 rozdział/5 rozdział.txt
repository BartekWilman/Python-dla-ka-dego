Pierwsze zadanie w tym rozdziale (losowa lista), polegało na wyświetleniu listy słów,
w przypadkowej kolejności. Korzystając z mutowalności list, początkową lista
jest stopniowo uszczuplana przez program w losowej kolejności i tworzona jest nowa,
po czym wyświetlane są kolejno jej elementy.

Następne zadanie (kreator postaci) polegało na stworzeniu kreatora postaci, w którym gracz
ma możliwość wydania 30 punktów na dowolny atrybut, z możliwością odejmowania punktów.
W tym programie pierwszy raz użyłem sekwencji zagnieżdżonych.
Lista atrybutów składa się z mniejszych list w których są pojedyncze atrybuty i ich wartość.
Te rozwiązanie wydawało się rozsądniejsze niż słownik, ponieważ pozwalało zachować kontrolę nad wartością atrybutów.
Żaden z atrybutów nie przekraczał 30 punktów, czyli tylu ile mogliśmy spożytkować, ale żaden nie mógł spaść poniżej 0.

Program (Kto jest twoim tatą), wprowadził kolejną zmianę, ponieważ pierwszy raz przed rozpoczęciem pisania kodu,
napisałem najpierw pseudokod. Nauczony niechlujnością wyglądu kodu z poprzedniego zadania,
wymusiłem na sobie pisanie bardziej przejrzystego programu, co wymagało przemyślanego podejścia do tematu.
Postawiłem więc na projektowaniu najpierw pseudokodu, a kiedy jego składnia coraz bardziej zaczynała przypominać kod,
rozpocząłem pisanie programu. Pseudokod również został udostępniony, chociaż nie pokrywa się do końca z finalnym programem.

Ostatni program (Kto jest twoim tatą i dziadkiem). Program jest uboższy w porównaniu do poprzedniego,
o możliwość wymieszania kolejności pokoleń w rodzie. Stało się tak ze względu na moją chęć wykorzystania słownika, 
zamiast list, nad czym będę musiał solidniej popracować. Oprócz tej zmiany reszta możliwości jaką daję program 
jest taka sama.
